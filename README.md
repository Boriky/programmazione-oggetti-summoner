# programmazione-oggetti-summoner
Il progetto consiste in una riproduzione lato client del sito web www.summoner.it. Il sito in questione è un portale di informazione nel quale vengono pubblicati contenuti inerenti all’universo di videogiochi online, MMORPG ed eSport. Il programma sviluppato mette a disposizione le principali (e più basilari) funzionalità del sito, ossia la visione organizzazata dei contenuti, la possibilità di pubblicare dei commenti specifici per ogni singolo articolo e la gestione base di un sistema di permessi per distinguere le azioni di un normale utente da quelle di un amministratore.

L’organizzazione degli articoli pubblicati nell’applicazione è stata gestita attraverso un’opportuna gerarchia. Esistono infatti tre macro tipologie di articoli: News, Opinioni e Features. Le Opinioni a loro volta si suddivisono in Recensioni e Hands-On.

Il software rende disponibili due tipologie distinte di utenti: utente sottoscrittore (subscriber) e amministratore (moderator). Il login non è obbligatorio per avere accesso alla lettura dei contenuti offerti, ma per poter lasciare un commento, accedere alle funzionalità di eliminazione degli stessi o pubblicare nuovi articoli è necessario effettuare prima l’accesso al servizio. Più nello specifico, un semplice utente sottoscrittore ha la sola capacità di lasciare commenti per un determinato articolo; un amministratore dispone invece dei poteri necessari per eliminare ogni singolo commento e per inserire all’interno del programma nuovi articoli. La gerarchia utile a gestire gli utenti è solo abbozzata per poter distinguire le due tipologie di accesso primarie al servizio, ma è stata strutturata in un’ottica di possibile espansione futura per dotare ogni singolo utente di maggiori funzionalità uniche.
