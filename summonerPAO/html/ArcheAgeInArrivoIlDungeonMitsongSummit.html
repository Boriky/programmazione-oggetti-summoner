<p align="center" style=" margin-top:12px; margin-bottom:12px; margin-left:0px; margin-right:0px; -qt-block-indent:0; text-indent:0px;"><img src="images/archeage_mistsong_sojung.jpg" alt="Sojun di Mistsong in ArcheAge" width="622" height="300" /></p>

<p>Con il prossimo aggiornamento <strong>2.5 Bloodsong di ArcheAge</strong> verrà introdotto il <strong>nuovo dungeon Mistsong Summit</strong>. Trion Worlds ha pubblicato sul <a href="http://www.trionworlds.com/archeage/en/2016/01/06/heed-the-bloodsong-conquer-traps-and-trickery-in-archeages-next-dungeon/">sito ufficiale del gioco</a> una breve anteprima dei nuovi contenuti in arrivo con Mistsong.

La nuova istanza potrà essere completata in due modalità, Easy e Normal, caratterizzate da ricompense differenti. Con essa verrà introdotto nuovo equipaggiamento, nuove sfide e nuovi nemici. Per accedere al portale di Mistsong Summit bisognerà recarsi a Mistmerrow Central, accompagnati da altri 3 amici, per un totale di 4 giocatori. L'obiettivo del dungeon sta nell'eliminare i tre leader del Summit: Dochul, Sojung e Aria.

Per ottenere il nuovo set Mistsong Armor bisognerà sconfiggere i suddetti leader mentre in base alla difficoltà scelta si andranno ad ottenere pezzi di set differenti. Bisognerà combinare Easy e Normal per riuscire a ottenere il set completo.

Se siete curiosi di saperne di più su Mistsong Summit e volete approfondire il lore che vi sta dietro, vi consigliamo di dare una letta all'<a href="http://www.trionworlds.com/archeage/en/2016/01/06/heed-the-bloodsong-conquer-traps-and-trickery-in-archeages-next-dungeon/">articolo pubblicato sul sito ufficiale di ArcheAge</a>. E se volete vedere la patch in azione, vi segnaliamo che questo venerdì, alle 10.30 di sera, si terrà uno stream live del gioco.</p>