<p align="center" style=" margin-top:12px; margin-bottom:12px; margin-left:0px; margin-right:0px; -qt-block-indent:0; text-indent:0px;"><img src="images/black_desert_ranger_awakening.jpg" /></p>
<p style=" margin-top:12px; margin-bottom:12px; margin-left:0px; margin-right:0px; -qt-block-indent:0; text-indent:0px;">E' trascorso quasi un mese da quando il <span style=" font-weight:600;">publisher russo GameNet</span> ha ufficialmente dato il via alla <span style=" font-weight:600;">open beta gratuita</span> di <a href="http://www.summoner.it/2015/10/07/black-desert-tutte-le-features/"><span style=" text-decoration: underline; color:#0000ff;">Black Desert</span></a>. Per i giocatori russi si è scelto di mantenere lo stesso modello di business <span style=" font-weight:600;">free to play</span> già adottato in Corea (a differenza del buy to play in Europa), con <span style=" font-weight:600;">item shop</span> ricco di oggetti di convenienza e alcuni costumi estetici dal design davvero invitante. Il titolo ha riscosso un discreto successo in territorio Russo, con una buona affluenza di giocatori europei curiosi visto il buon ping offerto dai server. A distanza di un mese i canali sono ancora molto affollati, e gran parte degli utenti si stanno ora preparando per i contenuti end-game del gioco, ossia il GvG e la conquista territoriale. </p>
<p style=" margin-top:12px; margin-bottom:12px; margin-left:0px; margin-right:0px; -qt-block-indent:0; text-indent:0px;"><span style=" font-weight:600;">La miglior creazione del personaggio mai vista</span></p>
<p style=" margin-top:12px; margin-bottom:12px; margin-left:0px; margin-right:0px; -qt-block-indent:0; text-indent:0px;">Di video e informazioni inerenti alla creazione del personaggio se ne sono visti a bizzeffe, e ci limitiamo a confermare la bellezza di quanto offerto da Pearl Abyss. Lo studio è riuscito a creare <span style=" font-weight:600;">un editor con un livello di personalizzazione elevatissimo</span>, il cui funzionamento ricorda molto l'ultima iterazione del tool di creazione di EVE Online ma portato ad un livello di complessità successivo. Giusto per dare un'idea della vastità dell'editor, ammettiamo di aver speso un'ora di orologio per creare il nostro primo personaggio. Alcuni utenti lo hanno invece utilizzato per ricreare fedelmente personaggi famosi sia reali che di fantasia. Il tutto è arricchito da un comparto grafico che eclissa di netto tutte le produzioni MMO che abbiamo avuto modo di vedere e testare negli anni.</p>
<p style=" margin-top:12px; margin-bottom:12px; margin-left:0px; margin-right:0px; -qt-block-indent:0; text-indent:0px;">Ma se la creazione del personaggio offre un tale livello di caratterizzazione, lo stesso non si può dire per la personalizzazione estetica una volta entrati nel vivo del gioco. <span style=" font-weight:600;">Siamo rimasti spiacevolmente colpiti dalla mancanza di armature o vestiti gratuiti ben fatti</span>. I set disponibili sono pochi e una volta ottenuti rimangono tali per tutta la nostra esperienza di gioco; e molto schiettamente, <span style=" font-weight:600;">da un punto di vista estetico i set disponibili fuori dallo store sono davvero poco gradevoli</span>. Tutti i set più belli e quindi tutta la personalizzazione aggiuntiva del nostro personaggio sono stati inseriti nell'item shop, costringendo così il giocatore ad acquistare dallo store per avere un look più piacevole.</p>
<p align="center" style=" margin-top:12px; margin-bottom:12px; margin-left:0px; margin-right:0px; -qt-block-indent:0; text-indent:0px;"><img src="images/black_desert_character_creation.jpg" /></p>
<p style=" margin-top:12px; margin-bottom:12px; margin-left:0px; margin-right:0px; -qt-block-indent:0; text-indent:0px;"><span style=" font-weight:600;">Crescita e progressione</span></p>
<p style=" margin-top:12px; margin-bottom:12px; margin-left:0px; margin-right:0px; -qt-block-indent:0; text-indent:0px;">Durante il processo di localizzazione russa di Black Desert, GameNet ha nettamente alzato il tempo necessario per raggiungere il livello 50 riducendo l'esperienza ottenuta per mob ucciso e aumentando la vita massima di tutti i nemici. Abbiamo trovato molto negativa la scelta adottata dal publisher russo (in parte dovuta anche alle richieste della community), poiché <span style=" font-weight:600;">per Black Desert il livello 50 rappresenta solamente un &quot;soft cap&quot; e pertanto l'inizio della vera fase di progressione</span>. Se nella versione coreana il tempo per arrivare al 50 è attorno alle 30 ore (rimanendo molto larghi coi tempi), in Russia noi ci abbiamo impiegato attorno alle 120 ore.</p>
<p style=" margin-top:12px; margin-bottom:12px; margin-left:0px; margin-right:0px; -qt-block-indent:0; text-indent:0px;">In Black Desert si ottiene esperienza grindando. Non c'è altro modo se non uccidendo migliaia (ma che dico, milioni!) di mob. Certo, ci sono tantissime quest sparse fra le varie città, ma queste danno esperienza solo per aumentare i punti contribution, dei quali parleremo nella sezione successiva. Nella versione originale del gioco arrivare al 50 è molto rapido, e il grind è in gran parte legato alle missioni della storia principale. Arrivati al soft cap si può dire di aver concluso il &quot;tutorial&quot; del gioco, e si inizia a grindare per davvero cominciando a lottare contro altri player per aggiudicarsi gli spot di farm migliori. Superato il 50 l'esperienza ottenuta diminuisce drasticamente, e se nel coreano si parla di decine di ore per fare un livello, nel russo il tempo è ancora più dilatato vista la maggiore difficoltà nell'uccidere i mob. Insomma, l'aver aumentato il tempo richiesto per raggiungere il 50 è stata una scelta decisamente sbagliata che non ha introdotto nulla se non ore di farm aggiuntivo in spot di mob di livello basso.</p>
<p style=" margin-top:12px; margin-bottom:12px; margin-left:0px; margin-right:0px; -qt-block-indent:0; text-indent:0px;">Altro fattore decisamente importante della progressione è l'<span style=" font-weight:600;">enchanting</span>. Come già detto in Black Desert i set sono pochi, e rimangono gli stessi dai primi livelli fino al 50+. Per migliorare il proprio equipaggiamento bisogna farne l'enchanting, e questo si fa tramite l'uso di <span style=" font-weight:600;">Black Stone</span>. Le Black Stone sono delle pietre che si ottengono come drop raro dai mob oppure completando quest in gran parte relegate all'end game dove bisogna sconfiggere dei boss molto forti. Il processo di enchanting è tutto basato sulla probabilità di successo, e pertanto lasciato completamente in mano alle divinità dell'<span style=" font-weight:600;">RNG</span>. Ci vogliono centinaia di Black Stone (a meno di non essere particolarmente fortunati) prima di riuscire a portare al livello +15 (attuale cap del russo) tutto il proprio equipaggiamento. Purtroppo <span style=" font-weight:600;">senza avere un set massimizzato è letteralmente impossibile competere contro i giocatori più forti</span>, vista la forte dipendenza del gioco e del combat dal gear indossato.</p>
<p align="center" style=" margin-top:12px; margin-bottom:12px; margin-left:0px; margin-right:0px; -qt-block-indent:0; text-indent:0px;"><img src="images/black_desert_panoramica.jpg" /></p>
<p style=" margin-top:12px; margin-bottom:12px; margin-left:0px; margin-right:0px; -qt-block-indent:0; text-indent:0px;"><span style=" font-weight:600;">L'anima sandbox di Black Desert</span></p>
<p style=" margin-top:12px; margin-bottom:12px; margin-left:0px; margin-right:0px; -qt-block-indent:0; text-indent:0px;">Malgrado abbia subito numerose modifiche da quando è stato inizialmente annunciato, <span style=" font-weight:600;">Black Desert è riuscito a mantenere parte della sua originale anima sandbox</span>. Il titolo offre moltissime attività secondarie, tra le quali quella che più ci ha colpito è la possibilità di intraprendere la carriera del commerciante creando una serie di reti commerciali che collegano città, villaggi e accampamenti. La mappa è infatti suddivisa in nodi, corrispondenti alle zone di maggiore interesse. In alcuni nodi ci sono dei commercianti, e collegandoli fra loro è possibile trasportare beni da una parte all'altra comprandoli dove il prezzo è più basso e rivendendoli dove la richiesta è più alta.</p>
<p style=" margin-top:12px; margin-bottom:12px; margin-left:0px; margin-right:0px; -qt-block-indent:0; text-indent:0px;">Altra caratteristica peculiare del gioco è il <span style=" font-weight:600;">sistema di lavoratori</span>. In Black Desert il gathering e in particolar modo il crafting sono in gran parte legati a dei lavoratori NPC che possiamo assumere e a cui dobbiamo poi relegare determinati compiti che svolgono in modo del tutto automatizzato. Per arruolarli è prima necessario acquistare loro una dimora presso le città o i villaggi più grandi, e collegarli quindi ai vari nodi nei quali successivamente spedirli per compiere determinate mansioni.</p>
<p style=" margin-top:12px; margin-bottom:12px; margin-left:0px; margin-right:0px; -qt-block-indent:0; text-indent:0px;">Il <span style=" font-weight:600;">sistema di housing</span> è sicuramente fra i pezzi forti del gioco, vista la vasta personalizzazione offerta e la coerenza mantenuta con l'idea di <span style=" font-weight:600;">mondo aperto privo di istanze</span>. Il sistema ha subito diverse iterazioni nel corso del processo di sviluppo, partendo da un housing completamente libero in stile ArcheAge, per poi arrivare a un housing open world non condiviso ma relegato a case in zone predefinite, e concludendo nella meccanica di <span style=" font-style:italic;">phasing</span> che abbiamo oggi che prevede l'acquisto di una stessa casa da parte di più giocatori e la possibilità poi di scegliere quale dimora visitare tramite un apposito menu accessibile dalla porta di ingresso.</p>
<p style=" margin-top:12px; margin-bottom:12px; margin-left:0px; margin-right:0px; -qt-block-indent:0; text-indent:0px;">Citiamo in rapidità altre attività minori come la pesca, la possibilità di solcare i mari tramite piccole imbarcazioni, il taming e il breeding di cavalli. Tutte features che ci sono piaciute e abbiamo apprezzato. Specifichiamo inoltre che tutte queste attività necessitano il consumo di <span style=" font-weight:600;">punti vigore</span> (simili ai labor point di ArcheAge ma implementati in modo decisamente meno invasivo) e <span style=" font-weight:600;">punti &quot;contribution&quot;</span>. Questi ultimi si ottengono completando determinate quest e sono indispensabili per acquistare i nodi e intraprendere quindi la carriera di trader o crafter.</p>
<p style=" margin-top:12px; margin-bottom:12px; margin-left:0px; margin-right:0px; -qt-block-indent:0; text-indent:0px;">Malgrado la vastità di contenuti offerti, ciò che non ci è piaciuto è la <span style=" font-weight:600;">mancanza di attività di gruppo</span>. Black Desert non offre un sistema completo di trading diretto fra giocatori, e non è pertanto possibile scambiarsi armi, armature o soldi. E' molto difficile collaborare fra membri di gilda, e durante le attività di commercio e crafting <span style=" font-weight:600;">l'impressione è quella di giocare ad un single player</span>. Certo, sono tutte attività belle e implementate in modo diverso da altri giochi, ma influiscono in modo nullo o minimale sul mondo persistente del gioco. Black Desert ci è apparso come un sandbox castrato, con tante features ma poche che influiscono davvero sulle scelte degli altri giocatori o su ciò che gli altri vedono. Malgrado la cura dedicata ai dettagli e l'interazione con il mondo sia elevatissima, poco si può fare per lasciare il proprio segno.</p>
<p align="center" style=" margin-top:12px; margin-bottom:12px; margin-left:0px; margin-right:0px; -qt-block-indent:0; text-indent:0px;"><img src="images/black_desert_chiesa.jpg" /></p>
<p style=" margin-top:12px; margin-bottom:12px; margin-left:0px; margin-right:0px; -qt-block-indent:0; text-indent:0px;"><span style=" font-weight:600;">PvP e sistema di combattimento</span></p>
<p style=" margin-top:12px; margin-bottom:12px; margin-left:0px; margin-right:0px; -qt-block-indent:0; text-indent:0px;">Passiamo ora al cuore del gioco, ossia alle attività player vs player e il sistema di combattimento action. Per prima cosa GameNet ha abbassato l'accesso al PvP dal livello 50 al 30, scelta dal nostro punto di vista molto sbagliata visto il già citato sbilanciamento fra giocatori con equipaggiamento al massimo livello di enchanting, estremizzato in questo caso dall'ulteriore differenza fra livelli. <span style=" font-weight:600;">Il gioco offre PvP open world libero, con un sistema di allineamento basato sul karma a regolamentarlo</span>. In questa versione russa lo abbiamo trovato piuttosto bilanciato in termini di penalità, anche se non ci ha fatto impazzire per via della completa assenza di attività per i giocatori che decidono di intraprendere la vita del criminale. Raggiunto il 50 tutti gli spot di farm end-game sono detenuti da grosse gilde, ed è molto difficile farsi spazio per trovare un angolino in cui grindare tranquillamente. Il gioco ha un'impostazione piuttosto hardcore, e alla morte (sia in PvP che PvE) si perde circa il 2% di esperienza, che superato il 50 può significare un'ora o più di farm.</p>
<p style=" margin-top:12px; margin-bottom:12px; margin-left:0px; margin-right:0px; -qt-block-indent:0; text-indent:0px;">Ma il vero punto forte è il <span style=" font-weight:600;">sistema di conquista territoriale</span>, con assedi a castelli annessi. Per ora abbiamo notato la presenza di sole tre fortezze conquistabili, poste in prossimità delle città più grandi. Purtroppo il sistema di conquista dei nodi è stato introdotto solo di recente, e non siamo ancora riusciti a testarlo, mentre l'assedio ai castelli uscirà solo in un secondo momento. Lasciamo quindi l'analisi di questi ultimi punti ad una piccola recensione a parte dedicata appieno ai contenuti PvP.</p>
<p style=" margin-top:12px; margin-bottom:12px; margin-left:0px; margin-right:0px; -qt-block-indent:0; text-indent:0px;"><span style=" font-weight:600;">Il combattimento ci ha invece piacevolmente sorpreso</span>. Dai video apparsi in rete non ne eravamo rimasti del tutto affascinati per via della troppa caoticità, ma una volta abbassati alcuni settaggi grafici troppo invasivi e presa dimestichezza con il sistema di combo, non possiamo che riportare un'esperienza di gioco piacevole e positiva. Una volta ottenuto il massimo livello dell'equipaggiamento la differenza di gear dovrebbe quasi azzerarsi e l'abilità del giocatore entra davvero in primo piano, ma non essendo ancora riusciti ad arrivare a quel punto per il momento preferiamo non scendere nel merito e risparmiare i dettagli aggiuntivi per un'analisi successiva.</p>
<p style=" margin-top:12px; margin-bottom:12px; margin-left:0px; margin-right:0px; -qt-block-indent:0; text-indent:0px;">Per una panoramica più ampia vi lasciamo al nostro articolo completo di tutte le features del gioco: <a href="http://www.summoner.it/2015/10/07/black-desert-tutte-le-features"><span style=" text-decoration: underline; color:#0000ff;">Black Desert Tutte le Features</span></a>.</p></body></html>