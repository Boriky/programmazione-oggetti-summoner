<p align="center" style=" margin-top:12px; margin-bottom:12px; margin-left:0px; margin-right:0px; -qt-block-indent:0; text-indent:0px;"><img src="images/Revival-header.jpg" alt="Revival header" width="622" height="200" /></p>

<p><a href="http://www.summoner.it/?s=revival"><strong>Revival</strong> </a>è un <strong>MMORPG sandbox</strong> sviluppato dall'indipendente <strong>IllFonic</strong>, che utilizza per il suo gioco un modello di business ibrido tra free-to-play e sottoscrizione. Revival, costruito attorno all'Unreal Engine 4, si propone di offrire un'esperienza credibile ed immersiva, ricalcando nell'atmosfera uno stile dark-fantasy ed un'ambientazione medievale verosimile.

<strong>Features generali:</strong>
<ul>
	<li style="text-align: justify;"><strong>Combat skill based:</strong> Revival offrirà un combattimento action basato sulla fisica e privo di una "hotbar" alla quale assegnare le abilità. Gli sviluppatori paragonano il genere ad un buon "first person melee game" (Chivarly, M&amp;B... Ndr)  Per avere successo serviranno riflessi, un corretto posizionamento e una buona mira. Con l'addestramento, il completamento di quest o attraverso speciali manoscritti, il giocatore potrà arricchire il suo set di mosse, acquisendo uno di molteplici stili di combattimento ottenibili lungo l'avventura.</li>
</ul>
<ul>
	<li style="text-align: justify;"><strong>Class-less e senza livelli:</strong> non ci saranno archetipi da scegliere durante la creazione del personaggio, così come non vi saranno livelli o barre di esperienza. Gli attributi del personaggio incrementeranno con l'uso, in caso contrario inizieranno a deteriorarsi. In qualsiasi caso, il personaggio non perderà mai definitivamente un'abilità che conosce bene e che sa padroneggiare.</li>
</ul>
<ul>
	<li style="text-align: justify;"><strong>Crafting interattivo:</strong> Ogni professione di crafting avrà il proprio minigioco che cercherà di catturare l'essenza di quello specifico processo. Gli sviluppatori riportano tra gli esempi la professione dell'alchimista, che trovando un particolare fiore per le sue pozioni, dovrà avvicinarvisi, valutarne la qualità e raccoglierne solo le foglie necessarie alla riuscita della pozione, eventualmente disinfestando la pianta da sgradevoli parassiti.</li>
</ul>
<ul>
	<li style="text-align: justify;"><strong>Mondo vivo:</strong> dinamico, che cambierà nel tempo in base alle azioni dei giocatori, ma anche dell'intelligenza artificiale, anch'essa dotata di un allineamento o karma, che influirà sulle relazioni con le altre entità del mondo.</li>
</ul>
<ul>
	<li style="text-align: justify;"><strong>Economia player-driven:</strong> Revival offrirà un mondo dove ogni oggetto troverà la sua utilità, niente "junk items" da svendere per soldi. Inoltre, qualsiasi bene si deciderà di vendere, avrà un prezzo che fluttuerà in base alla legge della domanda e dell'offerta. Il mercato sarà locale di ogni villaggio, e starà al giocatore trovare il prezzo di vendita migliore nel mondo di Theleston.</li>
</ul>
<ul>
	<li style="text-align: justify;"><strong>Politica player-driven:</strong> che si dividerà in più fasi secondo l'influenza del giocatore del mondo. Acquisendo una casa si apriranno le porte alla <span style="text-decoration: underline;">politica locale</span> col vicinato, quali cittadini di città stato si avrà autorità nella <span style="text-decoration: underline;">politica regionale</span>, da regnanti si avranno poteri nell'ambito delle <span style="text-decoration: underline;">politiche internazionali</span>, e infine nella <span style="text-decoration: underline;">politica mondiale</span> (per pochi) si tireranno i fili delle sorti di regnanti e leader.</li>
</ul>
<ul>
	<li style="text-align: justify;"><strong>Live storytelling:</strong> gli sviluppatori assumeranno interi team di "storytellers", Game Master che in modo continuativo introdurranno i giocatori ad interi filoni di quest ed eventi personalizzati. Queste persone avranno la possibilità di assumere qualsiasi forma essi vorranno e vagheranno nel mondo di gioco insieme a tutti gli altri utenti. A loro saranno attribuibili i cambiamenti più importanti che Theleston subirà nel tempo, e che racconteranno in ogni server una versione diversa della storia.</li>
</ul></p>