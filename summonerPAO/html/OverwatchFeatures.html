<p align="center" style=" margin-top:12px; margin-bottom:12px; margin-left:0px; margin-right:0px; -qt-block-indent:0; text-indent:0px;"><img src="images/overwatch_header.jpg" alt="overwatch_header" width="622" height="200" /></p>

<p><strong>Overwatch</strong> è un <strong>FPS multiplayer</strong> sviluppato e pubblicato da <strong>Blizzard Entertainment</strong>. Il titolo è uno <strong>sparatutto a squadre</strong> ambientato sulla Terra in un futuro alternativo, comprensivo di un'ampia gamma di eroi caratterizzati da skill e abilità speciali uniche. Vista la presenza di veri e propri ruoli, Overwatch vuole differenziarsi dalla massa offrendo un'esperienza di gioco multiplayer a metà fra il classico sparatutto <em>old-school</em> e il gioco di squadra a eroi tipico di un moba.

<strong>Features generali:</strong>
<ul>
	<li><strong>Gameplay a metà tra un FPS a squadre e un moba</strong>.</li>
</ul>
<ul>
	<li><strong>Facile da giocare, difficile da padroneggiare</strong>: Blizzard riapplica anche in Overwatch la sua filosofia; il titolo sarà semplice da capire e giocare, ma bisognerà impegnarsi per riuscire a padroneggiare correttamente tutte le meccaniche di gioco.</li>
</ul>
<ul>
	<li><strong>18 eroi unici</strong>, ognuno caratterizzato da proprie abilità specifiche e da un proprio stile di gioco. Ogni eroe impersona un ruolo specifico, che può essere Tank, Difesa, Supporto o Attacco. Come nei moba dota-like, ognuno dei vari personaggi dispone di quattro abilità standard e una abilità speciale "<em>ultimate</em>".</li>
</ul>
<ul>
	<li><strong>Due modalità di gioco</strong>: Trasporto e Conquista.</li>
</ul>
<ul>
	<li><strong>Trasporto</strong>: gli attaccanti devono trasportare un carico al punto di consegna, mentre i difensori devono rallentare i progressi del nemico fino allo scadere del tempo. <strong>4 mappe</strong> disponibili per Trasporto.</li>
</ul>
<ul>
	<li><strong>Conquista</strong>: due squadre si sfidano per il controllo della mappa, una in attacco e l'altra in difesa; gli attaccanti devono conquistare determinati obiettivi, mentre i difensori devono mantenerne il controllo fino allo scadere del tempo. <strong>3 mappe</strong> disponibili per Conquista.</li>
</ul>
<ul>
	<li><strong>Mappe ispirate a location reali</strong>: ambientato sulla Terra in un futuro alternativo, Overwatch ambienta i propri scontri sul suolo di luoghi e città realmente esistenti, ma rivisti in un'ottica futuristica.</li>
</ul></p>