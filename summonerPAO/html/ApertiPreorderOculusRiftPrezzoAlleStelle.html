<p>Stando alle dichiarazioni rilasciate nell'ultimo anno un pò ce l'aspettavamo: l'<strong>Oculus Rift</strong> è stato finalmente reso disponibile all'acquisto per il mercato di massa, con un prezzo di <em>retail</em> che sfiora i <strong>600 dollari</strong>, 599 per essere precisi. Per l'Italia la cifra lievita a <strong>740 euro</strong> con le spese di spedizione incluse. Nel bundle, insieme al visore, gli acquirenti troveranno un controller wireless per XboX One, EVE: Valkyrie e Lucky's Tale, due titoli sviluppati esclusivamente per la realtà virtuale.

Coloro che decideranno di prenotare la periferica non si vedranno addebitare il costo d'acquisto fino a tardo aprile/inizio marzo, periodo approssimato dalla casa per il lancio ufficiale del prodotto. Palmer Luckey, ha inoltre dichiarato che a tutti gli acquirenti verrà riservato il diritto di prenotazione dei controller Touch, che hanno subito un ritardo, poiché ritenuti dallo sviluppatore non ancora pronti per la produzione.</p>

<p align="center" style=" margin-top:12px; margin-bottom:12px; margin-left:0px; margin-right:0px; -qt-block-indent:0; text-indent:0px;"><img src="images/Oculuspreorder.jpg" alt="Aperti i preorder dell'Oculus Rift" width="622" height="300" /></p>

<p>Secondo le analisi di Superdata, gli investimenti fatti fin'ora nel campo della realtà virtuale ammontano a 6.1 miliardi di dollari, con la produzione di software pc e applicazioni mobile in largo aumento. Ancora cauti invece i grossi publisher, tra i quali Activision, che si dicono distanti dallo sviluppo di titoli ad hoc e maggiormente interessati alla futura evoluzione di questa tecnologia. Vi ricordiamo infatti che, <strong><a href="http://www.summoner.it/2015/12/07/la-realta-virtuale-raggiungera-i-70-miliardi-entro-il-2020/">come riportato in un nostro recente articolo</a></strong>, la VR inizierà a raggiungere il massimo del profitto solo nel 2020, sia per l'esitazione delle grandi case a buttarvisi, sia per via della <em>user base</em>, che rimarrà acerba per ancora svariati mesi a venire.</p>