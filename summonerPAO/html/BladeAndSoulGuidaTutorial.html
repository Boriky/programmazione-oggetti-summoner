<p align="center" style=" margin-top:12px; margin-bottom:12px; margin-left:0px; margin-right:0px; -qt-block-indent:0; text-indent:0px;"><img src="images/blade_and_soul_header.jpg" alt="Blade &amp; Soul Header" width="622" height="250" /></p>

Siamo certi che se anche voi (come noi) avete avuto un po' di difficoltà a digerire alcune delle meccaniche proposte da <a href="http://www.summoner.it/2015/10/28/blade-soul-tutte-le-features/">Blade &amp; Soul</a>, gradirete schiarirvi le idee con la seguente lista che approfondisce tutte le caratteristiche più basilari del gioco. L'articolo è tratto da<a href="http://www.mmorpg.com/gamelist.cfm/game/498/feature/10486"> un editoriale di MMORPG.com</a>, grazie al quale siamo riusciti a chiarire alcuni dei nostri dubbi iniziali, permettendoci di superare senza problemi i primi 20 livelli del gioco.

Nel frattempo ci stiamo godendo appieno il titolo che, malgrado sia basato su una progressione poco avvincente (complice un livellaggio strutturato a quest hub) e un gameplay tipicamente orientale "vecchio" di quasi quattro anni, ci ha decisamente sorpresi grazie al suo eccellente sistema di combattimento e all'estrema cura che è stata riposta nel lato PvP del gioco. A breve la nostra recensione!
<h5>Riparate le armi con parsimonia</h5>
Come in molti altri RPG, anche in Blade &amp; Soul le armi degradano con l'utilizzo. La durability può scendere da 100 fino a 0. Raggiunto il minimo, l'oggetto si "rompe" ed è necessario ripararlo per poterne sfruttare le statistiche, altrimenti è utile tanto quanto combattere senza equipaggiamento. In B&amp;S è possibile riparare le armi presso i falò, consumando un tool di riparazione. Questi oggetti non sono facili da reperire, e costano parecchio se acquistati presso i vendor. Pertanto è consigliabile riparare l'arma solamente quando la durability ha raggiunto il minimo. Non c'è alcuna ragione per farlo prima, in quanto le statistiche vengono alterate solamente al raggiungimento dello zero.
<h5>Non vendete l'equipaggiamento extra</h5>
A differenza di altri MMO che ci hanno abituato a vendere o addirittura gettare l'equipaggiamento non utilizzato nel nostro inventario, Blade &amp; Soul ci spinge a sacrificare tali oggetti per potenziare l'arma che stiamo utilizzando. Tutte le armi o gli accessori non identificati (che hanno un simbolo particolare che li contraddistingue) possono essere riutilizzati per il potenziamento della propria arma. Anche gli soul shield in eccesso possono essere riciclati: piuttosto che venderli, fatene il salvage per ricavare materiali utili a fare il transmutation dei vostri oggetti. Più è alto il livello del soul shield, più alta è la probabilità di prendere nuovi materiali. In caso otteneste della spazzatura, vendetela presso un qualsiasi vendor.

<p align="center" style=" margin-top:12px; margin-bottom:12px; margin-left:0px; margin-right:0px; -qt-block-indent:0; text-indent:0px;"><img src="images/blade_and_soul_ploggle_king.jpg" alt="Blade &amp; Soul: Ploggle King" width="622" height="300" /></p>
<h5>Armi e oggetti Hongmoon: potenziateli!</h5>
Questo è un punto molto importante, e su cui bisogna prestare particolare attenzione. In Blade &amp; Soul ci viene data, durante il tutorial, una prima arma detta Hongmoon, che ovviamente varia in base alla classe scelta, assieme in seguito ad amuleti, anelli e orecchini (sempre della serie Hongmoon). <strong>Non vendeteli!</strong> Questi pezzi dell'equipaggiamento possono essere migliorati e potenziati e potranno accompagnarvi fino al massimo livello 45; in altre parole sono tra i migliori oggetti reperibili in gioco. Non preoccupatevi dell'aspetto estetico: è possibile variare la skin dell'arma che state usando sacrificandone un'altra che vi piace maggiormente.
<h5>Uccidete il Ploggle King più volte</h5>
Attorno ai livelli 16 o 17 dovreste essere giunti nell'area Croaker Lagoon. Qui è presente una quest che vi commissionerà di uccidere King Ginanura. Basta ucciderlo una volta per completare la quest, ma non fermatevi: uccidetelo più volte per cercare di ottenere delle ottime gemme (un'Amethyst e un Ruby) che vi torneranno molto utili per migliorare l'arma fino al livello 45.
<h5>Come determinare la difficoltà dei Dungeon</h5>
I portali che ci permettono di entrare nell'istanza di un dungeon hanno una rappresentazione grafica che indica il numero di giocatori suggerito per portarlo a termine. Un singolo cerchio indica che il dungeon è per una sola persona. Tre cerchi rappresentano, ovviamente, un'istanza da tre. Inoltre, più intuitivamente, il colore del portale indica la difficoltà dello stesso: bianco è il più semplice, verde è un po' più ostico, blu è difficile e viola è il dungeon di difficoltà più elevata.

<p align="center" style=" margin-top:12px; margin-bottom:12px; margin-left:0px; margin-right:0px; -qt-block-indent:0; text-indent:0px;"><img src="images/blade_and_soul_dungeon.jpg" alt="I tre cerchi indicano un dungeon da tre giocatori. Il colore viola indica che l'istanza è di difficoltà epica." width="622" height="300" /></p>
<h5>Gli achievement potenziano le statistiche del personaggio</h5>
In Blade &amp; Soul gli achievement non sono un semplice obiettivo da sbloccare ma ci garantistico statistiche aggiuntive al loro completamento. Per esempio, completare il Blackram Dungeon 10 volte dà al nostro personaggio 400 hp addizionali (che sono tanti!), mentre vincere dieci arene PvP in 1v1 (accessibili dal livello 15) garantisce al nostro personaggio un bonus +70 alla difesa.
<h5>Come fare soldi</h5>
A meno che non siate degli assi nell'utilizzo dell'auction house (tramite cui è possibile effettivamente guadagnare), l'unico modo per far soldi in maniera sistematica ed efficiente è completare le quest giornaliere sia PvP che PvE, in particolar modo quelle che si sbloccano nella fase end game del gioco. Altrimenti, è pur sempre possibile intraprendere la carriera del crafter e vendere ciò che si ottiene nel mercato di gioco. Gli oggetti che variano l'estetica del personaggio vanno per la maggiore.
<h5>CTRL+X per nascondere l'UI</h5>
Volete scattare un bello screenshoot ma l'UI vi scoccia? Non vi diamo torno. Meglio nascondere l'UI e mostrare appieno la qualità grafica del gioco, che sebbene dimostri appieno i suoi quattro anni si presenta ancora come un bel MMO. Ctrl+x è la combo di tasti da premere per nascondere completamente l'interfaccia di gioco.

<p align="center" style=" margin-top:12px; margin-bottom:12px; margin-left:0px; margin-right:0px; -qt-block-indent:0; text-indent:0px;"><img src="images/blade_and_soul_arena.jpg" alt="Blade &amp; Soul: Arena PvP" width="622" height="300" /></p>
<h5>F7 per accedere al Dungeon Finder, F9 per il PvP</h5>
Dungeon e PvP sono delle lobby separate rispetto al mondo di gioco, che accoppiano giocatori sparsi fra i vari server di gioco. Dungeon Finder e matchmaking PvP funzionano infatti cross server. Per avviare la ricerca di giocatori per i dungeon è sufficiente premere F7 dal menù, mentre per partecipare (dal livello 15) alle arene PvP è sufficiente avviare una lobby con F9. Tutto molto semplice e intuitivo.
<h5>Nelle arene PvP conta la skill</h5>
In oriente il titolo è riuscito a ritagliarsi una bella fetta del mercato eSport, e ora che ci stiamo giocando iniziamo a capire il perché: il sistema di combattimento è dannatamente divertente ma soprattutto, entrati in arena, ciò che davvero conta è la skill del giocatore e non le statistiche del personaggio, tant'è che pare di giocatore a un perfetto cross-over tra un RPG e un picchiaduro. Sebbene sia possibile partecipare dal livello 15, consigliamo innanzitutto di sbloccare gran parte delle abilità principali, per poi accedere alle arene non appena si ha dimestichezza con le combo e le skill della classe scelta. Il PvE è comunque un ottimo allenamento per prepararsi all'end game PvP competitivo.
<h5>Alle gilde servono soldi per progredire</h5>
Per aumentare di livello il proprio clan non basta completare quest o attività giornaliere. Per progredire è infatti necessario investire soldi. E' presente una banca di gilda nella quale i gildani sono invitati a versare denaro, e siccome gran parte dei perk più utili garantiti dal clan si sbloccano a livelli alti, è consigliato impostare donazioni giornaliere o settimanali.