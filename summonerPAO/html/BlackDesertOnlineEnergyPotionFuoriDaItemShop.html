<p>Buone notizie per tutti i fan che aspettano con ansia il lancio occidentale di <a href="http://www.summoner.it/2015/11/09/black-desert-recensione-open-beta-russa/">Black Desert</a>.<strong> DAUM EU</strong> ha informato tramite un <a href="http://forum.blackdesertonline.com/index.php?/topic/7363-pm-diary-21-party-system-and-energy-changes/">post sul forum ufficiale</a> che le pozioni per ripristinare i vigor points non verranno vendute all'interno dell'item shop.

Personalmente, il solo fatto che DAUM abbia parlato di<em> energy potions</em> mi ha lasciato di per sé un po' sorpreso. Nella versione russa da noi giocata non erano presenti né nello store e nemmeno direttamente dal gioco stesso (ma probabilmente sono presenti in Corea). A quanto pare l'aggiunta occidentale è stata dettata dalla scelta di attribuire anche alla fase di <em>processing</em> dei materiali il consumo di punti vigore (o punti energia che a dir si voglia). DAUM ha deciso di rivedere tale meccanica in quanto parte di un "<em>meccanismo di controllo per prevenire che il mercato venga sommerso da determinati oggetti</em>". A livelli bassi il consumo di punti energia si fa sentire molto di più che nelle fasi più avanzate di gioco, e per tale motivo le pozioni per ripristinare l'energy possono risultare estremamente utili per avanzare nella progressione del crafting. Il sistema verrà implementato nel modo seguente: un giocatore, se in 'eccesso' di energia, potrà recarsi da un certo NPC e scambiarla per delle pozioni che potrà poi rivedere direttamente nel mercato.</p>

<p align="center" style=" margin-top:12px; margin-bottom:12px; margin-left:0px; margin-right:0px; -qt-block-indent:0; text-indent:0px;"><img src="images/black_desert_panoramica.jpg" alt="Panoramica del mondo di Black Desert" width="622" height="300" /></p>

<p>Alcuni cambiamenti sono stati apportati anche al sistema di<strong> gestione del party</strong>. In generale, sono state aumentate le percentuali di exp ricevute <em>farmando</em> in gruppo. Sono stati sistemati anche i range all'interno dei quali si riceve esperienza condivisa dal party, e degli indicatori verranno implementati per facilitare il riconoscimento di tale raggio. L'exp ricevuta verrà calcolata in base al giocatore di livello più basso rapportato a quello dei mob che si stanno combattendo.

Infine, sono stati rivisti i <strong>drop dei Boss</strong> più temibili, alcuni dei quali possono richiedere la partecipazione di quaranta giocatori. Visto l'alto numero di utenti coinvolti, si è scelto di aumentare drop rate e ricompense ottenuti dopo la loro uccisione.

Sfortunatamente, ancora nessuna info più precisa sulla localizzazione dell'item shop occidentale. Per saperne di più sugli argomenti trattati, vi lasciamo all'<a href="http://forum.blackdesertonline.com/index.php?/topic/7363-pm-diary-21-party-system-and-energy-changes/">articolo originale pubblicato sul forum ufficiale di Black Desert</a>.</p>