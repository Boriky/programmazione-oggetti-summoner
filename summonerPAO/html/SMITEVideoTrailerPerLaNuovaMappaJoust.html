<p align="center" style=" margin-top:12px; margin-bottom:12px; margin-left:0px; margin-right:0px; -qt-block-indent:0; text-indent:0px;"><img src="images/amaterasu_smite.jpg" alt="Amaterasu, la dea giapponese del Sole, fa la sua apparizione su Smite" width="622" height="200" /></p>

<p>Durante il torneo mondiale di <a href="http://www.summoner.it/?s=smite">SMITE</a> che si è tenuto durante lo scorso weekend, Hi-Rez Studios ha svelato l'attesa rivisitazione della mappa dedicata alla <strong>modalità Joust</strong>.

La nuova mappa si discosta di molto dallo stile delle attuali location, riprendendo in questo caso un'architettura e un lore tratti dalla mitologia cinese. La mappa è stata presentata attraverso un nuovo trailer che, come si può vedere, ritrae come protagonista Sun Wukong mentre si sposta fra i vari eroi e camp di creep nelle sue varie forme animalesche. La nuova mappa Joust sbarcherà su SMITE a <strong>inizio 2016</strong>.

Rimanendo in tema oriente, vi informiamo inoltre che prossimamente faranno l'apparizione su SMITE nuove divinità della cultura giapponese. La prima a venire rilasciata sarà <strong>Amaterasu</strong>, la dea giapponese del sole, che si unirà al <em>Battlegound of Gods</em> in data<strong> 12 gennaio su PC</strong>, mentre bisognerà attendere fino a febbraio per Xbox One.</p>